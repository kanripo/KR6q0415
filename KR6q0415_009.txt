# -*- mode: mandoku-view; -*-
#+DATE: 2016-06-08 5:37
#+TITLE: 昭覺丈雪醉禪師語錄
#+PROPERTY: CBETA_ID J27nB194
#+PROPERTY: ID KR6q0415
#+PROPERTY: SOURCE Jiaxing Canon Vol. 27, No. B194
#+PROPERTY: VOL 27
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0415_J_009-0341a> 
#+PROPERTY: JUAN 9
昭覺丈雪醉禪師語錄卷第九¶
嗣法門人徹綱等編¶

* 偈上¶

** 送友還蜀¶

#+BEGIN_VERSE
「　丹林彩鳳涉離微翼羽時成疾便飛氣宇頻吞山海¶靜摩天高駕白雲歸」
#+END_VERSE
¶

** 入蜀¶

#+BEGIN_VERSE
「　擘破南天入峽河凱歌聲頌冷江波而今頓了江湖¶債悔笑芒鞋喫苦多」
#+END_VERSE
¶

** 臥佛¶

#+BEGIN_VERSE
「　世以眼見作膚猜將謂公猶睡覺哉秖為婆心傾法¶乳全身放下枕莓苔」
#+END_VERSE
¶

** 早梅¶

#+BEGIN_VERSE
「　瘦骨冰肌放嶺東離離偏欲傲霜風馨香特地穿巖¶壑歷歷新人鼻孔中」
#+END_VERSE
¶

** 法派¶

#+BEGIN_VERSE
「　通徹真常性機圓宇宙香光輝今古用一月印千江」
#+END_VERSE
¶

** 汝州禮風穴沼祖塔¶

#+BEGIN_VERSE
「　肩擔少室乳峰青穴結風巢海浪停活捉鐵牛眠汝¶水天高門戶月為扃」
#+END_VERSE
¶

** 徑山禮玅喜杲祖塔¶

#+BEGIN_VERSE
「　觸目參天栗棘蓬數峰秋雨雜秋風當時秖為閒狼¶藉萬古凌霄雙徑通」
#+END_VERSE
¶

** 天童禮密師翁塔¶

#+BEGIN_VERSE
「　金剛體骨自如如露戰書雲徑影麤十二時辰為使¶役天長海闊共扶蘇」
#+END_VERSE
¶

#+BEGIN_VERSE
「　寒光炯炯射玲瓏日浣雙池鑑萬松一四天下人影¶現密雲彌布太蒼中」
#+END_VERSE
¶

#+BEGIN_VERSE
「　巫山十二峰頭月捷雨分雲拜影堂一竅不通真嫡¶骨善春藥臼古今香」
#+END_VERSE

<pb:KR6q0415_J_009-0341b>¶

** 金粟禮石車和上塔¶

#+BEGIN_VERSE
「　吾師設利滿溪頭康氏徒勞問白鷗九十九峰藏不¶住汪洋水上結蜃樓」
#+END_VERSE
¶

** 普同塔¶

#+BEGIN_VERSE
「　人人有條窮性命東擲西拋幾萬季今欲一遭總收¶拾不知那箇先悄然」
#+END_VERSE
¶

** 東塔¶

#+BEGIN_VERSE
「　一段虛明千古意巍巍獨向雲中立雖然是箇現成¶底要且令人覷不及」
#+END_VERSE
¶

** 示芥山禪人¶

#+BEGIN_VERSE
「　養得子湖狗一隻率常秖是要人喫不知那箇造化¶低撞著直下喪命去」
#+END_VERSE
¶

** 示望之歸居士¶

#+BEGIN_VERSE
「　半言塞滿溪山角點墨塗開未兆天別有六花撩亂¶發憧憧和月爆梅邊」
#+END_VERSE
¶

** 贈興善馥生師¶

#+BEGIN_VERSE
「　松聲竹色報深秋發我無明水一漚拽杖旋風鞭萬¶象虛空歡喜白雲愁」
#+END_VERSE
¶

** 雙鏡池¶

#+BEGIN_VERSE
「　焯爚乾坤今古夢輝天鑑地絕疏親忽焉動著些些¶子物我人天一色吞」
#+END_VERSE
¶

** 玲瓏崖¶

#+BEGIN_VERSE
「　日對煙雲吼怒濤風前句子勢沖霄天然穴竅無雕¶琢萬古玲瓏格調高」
#+END_VERSE
¶

** 鐵蛇關¶

#+BEGIN_VERSE
「　昂昂赤骨臥松軒氣宇頻吞萬岫煙珍重四來雲水¶客勿遭毒中惹人嫌」
#+END_VERSE
¶

** 攔路菴¶

#+BEGIN_VERSE
「　谷尾遺風拂石城一條平路冷溪聲支茆鎮日憑公¶驗不是其人不放行」
#+END_VERSE

<pb:KR6q0415_J_009-0341c>¶

** 贈別峰姚居士¶

#+BEGIN_VERSE
「　樓頭山月泛錢塘古柏蒼松漢外香覿面拈來酬鶴¶叟不知杜宇為誰忙」
#+END_VERSE
¶

** 贈素寰劉醫士¶

#+BEGIN_VERSE
「　坐在十字街頭發賣阿伽陀藥病與不病俱來和根¶一並拔卻」
#+END_VERSE
¶

** 病中示石劍禪人¶

#+BEGIN_VERSE
「　鏤盡枯腸刮盡脾了無一物與君持亙地塞空底氣¶色換卻闍黎鼻孔兒」
#+END_VERSE
¶

** 示慧覺禪人¶

#+BEGIN_VERSE
「　風雨堆頭撥艸來臨機一句口難開攔腮劈嘴血滴¶滴漫把空拳作謎猜」
#+END_VERSE
¶

** 示天鼻禪人¶

#+BEGIN_VERSE
「　衣霜拂雪望炊燒萬顆須彌一擔挑聲滿角橋風滿¶樹柳頭新月放梅梢」
#+END_VERSE
¶

** 別易修施居士¶

#+BEGIN_VERSE
「　秋心半醉在錢塘月影婆娑挂上方纜拽一聲迴岸¶遠楫蘆五葉一花香」
#+END_VERSE
¶

** 再晤文初兄¶

#+BEGIN_VERSE
「　峨眉山月皎如銀捷露飛來訪舊人語默弗通先話¶墮道峰從此競南詢」
#+END_VERSE
¶

** 號孤漁兄還廣陵¶

#+BEGIN_VERSE
「　風蓑雨笠戰蜃樓渤海煙波一棹收滿盛鯨鯢歸邗¶上空餘月露點滄洲」
#+END_VERSE
¶

** 贈常山李總戎¶

#+BEGIN_VERSE
「　傾蓋相投忘彼我等閒一笑主賓分倘然不負靈山¶約伴我跏趺到五更」
#+END_VERSE
¶

** 贈咸若佟總戎¶

#+BEGIN_VERSE
「　十字街頭坐片時眼聲耳色出良題命余做首無文¶偈或恐人來讀作詩」
#+END_VERSE

<pb:KR6q0415_J_009-0342a>¶

** 與若斗韓戎府¶

#+BEGIN_VERSE
「　我來塵世老無緣秖愛山頭靜打眠今日被君知住¶處此身不值半文錢」
#+END_VERSE
¶

** 壽澹竹法兄¶

#+BEGIN_VERSE
「　簾前石筍笑春先幹奪山河萬卉煙雨露弗沾風味¶別心空節操色長妍椿園鶴舞雲千樹海屋籌添月¶一圓菽水堂前清影瘦撼風撼雨到驢年」
#+END_VERSE
¶

** 送永伯項剌史任潼川¶

#+BEGIN_VERSE
「　君乘桃浪入芙蓉石雨煙肥亂木中瑤艸參參香雀¶舌甘霖數數灑蠶叢鞭隨日影穿幽谷驥似雲奔吸¶曉風直造峨眉峰頂上高攀月桂當柴烘」
#+END_VERSE
¶

** 與寧羌蓉山李剌史¶

#+BEGIN_VERSE
「　憶昔襟分在鷲臺離離東海作良桅拂開境浪千層¶霧喝退情雲萬象開古岸不移煙幕幕珠簾常挂月¶篩篩倘還記得拈花事替我從新舉似來」
#+END_VERSE
¶

** 別雪臂法兄¶

#+BEGIN_VERSE
「　孤志同雲鶴蕭然鬢欲皤半生湖海債一念頓消磨¶錫荷嵩山曲囊收鷲嶺歌竟登泉石可煮月傍巖阿」
#+END_VERSE
¶

** 送靈筏法兄¶

#+BEGIN_VERSE
「　占斷煙波客腰包出嶺東輕雲浮古渡荷笠步沙中¶釣弄長松月帆懸錦水風龍橋河下鯉隊隊逐于翁」
#+END_VERSE
¶

** 終南山示耨雲禪人¶

#+BEGIN_VERSE
「　放眼乾坤別蕭然可繫瓢澤肥知壑遠嵐盡覺天昭¶溽暑泉猶凍深秋葉未凋更探言外底煙浪共雲燒」
#+END_VERSE
¶

** 送石雲禪人還蜀¶

#+BEGIN_VERSE
「　拂袖凌霄漢新新渡大江缽吞千嶂月雲溼一身香¶眼底乾坤小神王宇宙長半肩風冷澹步步是家鄉」
#+END_VERSE
¶

** 寄懶石首座¶

#+BEGIN_VERSE
「　一下終南山晝明夜暗焉無心歌白雪有志且耕煙¶月上千峰醒雲歸遠岫眠等閒披萬象一笑古今傳」
#+END_VERSE

<pb:KR6q0415_J_009-0342b>¶

** 送言遠王司憲入蜀¶

#+BEGIN_VERSE
「　說起蠶叢路攀蘿似上天雲梯千仞接風磴半空牽¶汗馬嚼殘雪甘霖灑劍川倦還留玉帶千古鎮嵋巔」
#+END_VERSE
¶

** 贈東塔清白兄¶

#+BEGIN_VERSE
「　危樓矗矗建於梁歷有胡僧藉祖堂一指弗勞重再¶豎雙溪涵映古今香傍簷秋露鐘敲碎泛月篝燈日¶吐光此際清公親履踐浮圖面面倚天長」
#+END_VERSE
¶

** 上金城本師老和尚¶

#+BEGIN_VERSE
「　一箬遮頭逐曉風量煙度雨上天童幾曾挨落天邊¶日每事奔馳狀若龍踢出南山千丈月攪渾大海半¶枝笻代師九拜焚香後萬古玲瓏石卓空」
#+END_VERSE
¶

** 子夜送費老和尚入福嚴¶

#+BEGIN_VERSE
「　銀河滾滾月初浮群象奔競拱蜃樓拒定三關玄要¶別橫拈一杖古今讎鏜鏜鼓樂雲間奏點點青燈句¶外篝黑白未分前底事蟾宮獨露語溪頭」
#+END_VERSE
¶

** 次詶埽菴譚護法¶

#+BEGIN_VERSE
「　適以青蓮種上流通身泥水恨無酬晴翻煙雨風初¶度綠滿南湖葉未秋句底千山泉石響文驚合國水¶雲求伏惟艣櫂機先掣共泛曹源月一舟」
#+END_VERSE
¶

** 次詶公愚屠居士¶

#+BEGIN_VERSE
「　日午鯨吞海浪來彌風古霧潑天開湖增萬頃煙波¶色句領千重雨露回語路慣逢金戰出機清常見玉¶鞭裁明明一道輝今昔未敢重撝惡辣鎚」
#+END_VERSE
¶

** 移居別潔菴孫居士¶

#+BEGIN_VERSE
「　日午持竿泛小舸滿乘香餌釣煙波善敲玉柝情彌¶遠慣使風帆興轉多捷迅惟憑三尺柁放流斜挂半¶邊蓑適將虹纜當空繫抱月眠雲露一莎」
#+END_VERSE
¶

** 復振公翁居士¶

#+BEGIN_VERSE
「　踏斷谿聲古路遙相將惟聽野山潮單拈向上琴書¶冷一笑樓頭霜雪消格外抑揚開酒甕臨機施設把
<pb:KR6q0415_J_009-0342c>¶豬燒等閒伸出拏雲手大整禪河欲斷橋」
#+END_VERSE
¶

** 復𨍏轢嚴居士¶

#+BEGIN_VERSE
「　青山不倦枕煙霞一笠蕭然曲徑斜為惜祖庭寥落¶冷洗清燈燄上繁花嘍嗖吐盡三生偈漏逗初驚逸¶興賒嘯傲不知中夜雨峰前明月過誰家」
#+END_VERSE
¶

** 復端鼻書記¶

#+BEGIN_VERSE
「　自從搋破狐疑網竟入深山煮白雲儘有晴峰堪錫¶駐且無餘響洞心聞野情日囀三千曲妄想時消數¶十分月影花聲閒嘯日一聯香霧醉斜曛」
#+END_VERSE
¶

** 復溪聲首座¶

#+BEGIN_VERSE
「　艸鞋高閣白雲際一钁生涯宇宙長月挂風巖雲影¶靜雪殘林壑響聲芳濃煎白水饒清富熟蓄秋橙待¶晚香菜葉不將溪口浴那流名去播諸方」
#+END_VERSE
¶

** 從軍行¶

#+BEGIN_VERSE
「　煙雲醉骨逐征衫箬笠戎衣度嶺南兔角杖成平寇¶戟龜毛拂作趕山鞭肉邊飯渾三餐飽腳上泥和一¶覺眠惆悵汗顏何日洗高提祖印緒南禪」
#+END_VERSE
¶

** 贈戒超藏主¶

#+BEGIN_VERSE
「　煙雨樓臺似畫成情峰回合澹幽清一聲短笛雲中¶落多少人將布袋盛」
#+END_VERSE
¶

** 贈達中主人¶

#+BEGIN_VERSE
「　歇得身心與佛同寂寥堆滿半虛空諦知鷲嶺分來¶事秖在逢迎一笑中」
#+END_VERSE
¶

** 壽金華南禪律師¶

#+BEGIN_VERSE
「　七八十圓桃核子時而放葉糝金華秖因律主善收¶拾所以香人齒舌牙」
#+END_VERSE
¶

** 送雨樹禪人¶

#+BEGIN_VERSE
「　折腳鐺兒掉得回逢山爛煮白雲堆嘴邊莫教閒狼¶籍恐蟻尋香逐氣來」
#+END_VERSE
¶

** 示玄素禪人
<pb:KR6q0415_J_009-0343a>¶

#+BEGIN_VERSE
「　鋤煙削石住山阿一篾腰纏氣力多鐵钁三斤鋒似¶刺白雲翻轉幾偏坡」
#+END_VERSE
¶

** 示慈和禪人¶

#+BEGIN_VERSE
「　傍箇煙村枕箇石旋編茆艸且為家籓籬不築頻來¶往澹澹烹泉煮瀑花」
#+END_VERSE
¶

** 輓龍池萬如和尚¶

#+BEGIN_VERSE
「　十季旺化在荊溪石艸霜巖悉發知一旦鐸聲雲外¶響四維松雪雨中披長廊獨演千秋月遍地閒歌一¶字詩收盡煙波山海秀巍巍坐斷古龍池」
#+END_VERSE
¶

** 福城次白法師自勵韻¶

#+BEGIN_VERSE
「　時剛晦跡入雲堂滿目椿煙挂上方奕葉半從空裏¶綠靈根偏向句中張弗隨濃澹香千古獨枕疏狂月¶一床脫略秖因多傲物霜霾雪臥總無妨」
#+END_VERSE
¶

** 壽念祖高居士¶

#+BEGIN_VERSE
「　一自終南下艸堂俄經角里晤長房屠龍劍已呈龜¶六跨鶴碑存白鹿鄉詩削亂峰青點出句因三祝月¶華香頃焉桃浪驚千尺萬壑雲歸蹈上方」
#+END_VERSE
¶

** 東塔大悲閣工竣和譚埽菴司成韻送高大夫¶
玄期寓公兩護法入功德林并贈念祖居士¶

#+BEGIN_VERSE
「　廿四年來句義深伶仃崛起足追尋虛徐石壓雲千¶葉料掉風規劫外心信以萬斤充佛國孝餘八斗進¶檀林始終一句分明舉留鎮東吳詠古今」
#+END_VERSE
¶

** 送二隱和尚住龍淵¶

#+BEGIN_VERSE
「　二十年來駐海南偶移短棹下龍淵衝開白浪乘風¶入緊握絲綸帶月牽引得驪頷浮水面卻隨漁火宿¶蘆邊不將雲餌惟公玅萬壑煙霞一釣竿」
#+END_VERSE
¶

** 示繩墨禪人¶

#+BEGIN_VERSE
「　千載奇逢一著棋莫耽猶豫起狐疑抽車拽砲輸先¶手不致河頭卒馬疲」
#+END_VERSE
¶

** 送鏡堂老園頭
<pb:KR6q0415_J_009-0343b>¶

#+BEGIN_VERSE
「　圃裏殷勤六載準一朝穵斷鋤頭頸執柄走過三千¶里驚起魚龍就地輥」
#+END_VERSE
¶

** 次大冶法侄¶

#+BEGIN_VERSE
「　潦倒風雲備苦甜箇條拄杖惹人嫌而今更進深深¶處苕帚柄兒懶為拈」
#+END_VERSE
¶

** 壽進善劉居士¶

#+BEGIN_VERSE
「　漢水湛如藍悠悠鑑遠天無心生萬物星月把籌添」
#+END_VERSE
¶

** 送繩吾馬居士入蜀¶

#+BEGIN_VERSE
「　城頭羌笛鬧喧喧萬里聲聞艸木寒匹馬高飛雲外¶賞煙塵一掃露長天」
#+END_VERSE
¶

** 與瑞吾王居士¶

#+BEGIN_VERSE
「　知君久熟長安道得達長安景色優無限虛空包萬¶象一泓秋水照閻浮」
#+END_VERSE
¶

** 示策眉智成衣¶

#+BEGIN_VERSE
「　春風昨夜吼沙灘吹殺虛空作兩邊即欲請君鍼線¶補就中長短要君添」
#+END_VERSE
¶

** 山居¶

#+BEGIN_VERSE
「　病肺年來懶操琴歸田幸喜震雷音老農堤岸多堅¶固禾亦青青水亦深」
#+END_VERSE
¶

#+BEGIN_VERSE
「　布衲橫眠千嶂月钁頭枕破萬家春住山句子輕拈¶出驚頌啼花鳥一聲」
#+END_VERSE
¶

#+BEGIN_VERSE
「　瀑聲繁瀉冷篩篩亂艸蓬撐萬象開折腳鐺安三箇¶石煮茗烹雪笑松齋」
#+END_VERSE
¶

#+BEGIN_VERSE
「　斷岸沙禽嘯轉生伶仃跌落為誰聽溪咽何必多饒¶舌彈壓江湖秖一聲」
#+END_VERSE
¶

#+BEGIN_VERSE
「　枯木巖前樹鬥煙陳季不打葛藤篇高眠不審關山¶月露滴猿啼始下簾」
#+END_VERSE
¶

#+BEGIN_VERSE
「　門前亂灑千株樹屋後頻堆萬顆山木食艸衣親識¶得許多富貴別人間」
#+END_VERSE
¶

** 東塔次詶埽菴譚護法
<pb:KR6q0415_J_009-0343c>¶

#+BEGIN_VERSE
「　經年病肺古溪頭瘦極惟期藥餌留消得眼前多少¶事蒼蒼兩鬢日垂秋」
#+END_VERSE
¶

#+BEGIN_VERSE
「　日倚枯藤暢野情寂寥滿徑怯逢迎閒舒兩臂摩空¶去摘月和雲煮福城」
#+END_VERSE
¶

** 次詶酉珊周居士¶

#+BEGIN_VERSE
「　罷釣歸來枕石頭炊煙煮雨暫遲留溪雲每惜漚花¶迫遠浦風還綠一秋」
#+END_VERSE
¶

** 山水圖(雪瀾侍者請題)¶

#+BEGIN_VERSE
「　雲長水秀抱空齋萬疊爭攢天外來冷翠欲流霜正¶白枝枝紅葉似花開」
#+END_VERSE
¶

** 號夔生禪人¶

#+BEGIN_VERSE
「　魚復州頭一足鱗天教生子在夔門伶仃放出三巴¶水滴滴涓涓盡楚源」
#+END_VERSE
¶

** 號心池種月¶

#+BEGIN_VERSE
「　風恬浪靜句先施萬里晴明月印之試問根生何自¶種無邊瑞色吐心池」
#+END_VERSE
¶

** 號補石徹冶¶

#+BEGIN_VERSE
「　阿誰觸折青天角勞子煉石而補之不假功勛成一¶片蒼蒼邁古蓋今時」
#+END_VERSE
¶

** 送懶拙禪人之福嚴¶

#+BEGIN_VERSE
「　杖藜初下仰山時十八灘頭水色奇蹉步踢翻鵝卵¶石夕陽猶挂語溪西」
#+END_VERSE
¶

** 同雨樹監寺採薇¶

#+BEGIN_VERSE
「　散步乘初夏相期學採薇科頭撏綠葉滴露摘煙肥¶野色浮青澹籃香載月飛每隨樵牧伍笠荷夕陽歸」
#+END_VERSE
¶

** 悼嘯石其監寺¶

#+BEGIN_VERSE
「　五載侍吾傍神機恨未芒傾心遊祖域荷笠過錢塘¶放下千斤擔掀翻獨露堂行年三十九脫下舊衣裳」
#+END_VERSE
¶

** 示華山三寒靜主¶

#+BEGIN_VERSE
「　日向華山夾刺籬惟憑一衲當三衣風吹入骨肌先
<pb:KR6q0415_J_009-0344a>¶砭想是補丁鍼線稀」
#+END_VERSE
¶

** 雪竇寺¶

#+BEGIN_VERSE
「　泉聲日灑乳峰西似挂珠簾護佛扉煙散一溪山色¶正時時吼雪噴天威」
#+END_VERSE
¶

** 華山題希夷陳先生臥石¶

#+BEGIN_VERSE
「　丈夫步驟沒來由日把華山當枕頭臥去歷今五百¶載局殘殊覺幾千秋燒還風雨天為屋食服雲霞氣¶若牛十二時輸君使用不知誰是我同流」
#+END_VERSE
¶

** 次詶古南牧雲和尚¶

#+BEGIN_VERSE
「　斜支爐韝正炎雄兩次投絇恨艸叢醉竹倚雲飛鶴¶遠連溪接足躍鱗通袒胸獨露千季調礪指衝開萬¶彙蒙煉得乾坤成一合拈煙塞雨對秋風」
#+END_VERSE
¶

** 同而敕錢居士南湖晚渡¶

#+BEGIN_VERSE
「　涉獵溪橋俯逆流忘機風信傲王侯銀河浪滾雲千¶朵玉竹枝撐海半漚眼底文星天上落帆開水面鏡¶中遊旋燒紙炬尋詩餌露滴疏梧月滿樓」
#+END_VERSE
¶

** 寄思甫姚居士¶

#+BEGIN_VERSE
「　禿麈高撝語默降驚人露已慣沾裳摶風故擁金丸¶走破浪如飛玉鏡長采色每從瀟灑得俊聲偏向冷¶清揚殘雲莫莫鐘敲白百億山河供晚香」
#+END_VERSE
¶

** 壽文川周老居士九十¶

#+BEGIN_VERSE
「　風馳霧驟造康衢氣滿春晴日正殊以法為親心易¶見立身持行性難拘慶雲盪月能驚楚壽水穿林可¶繫吳三汲浪高全懿德雙谿綿亙古今圖」
#+END_VERSE
¶

** 九日風雨寄天游駱居士¶

#+BEGIN_VERSE
「　抱拙幽棲且自閒頑機未肯奉塵寰鬢因帽落方知¶雪瘦以泉香始見顏宿雨有情穿屋下箬窗無鑰待¶風關無心銚裏茶初熟醉菊依雲天外還」
#+END_VERSE
¶

** 次白法師相湖韻¶

#+BEGIN_VERSE
「　為牧煙波懶荷鋤吟風嘯雨日相符斷雲戲曳翻秋
<pb:KR6q0415_J_009-0344b>¶葉逝水飄然點畫圖放曠每隨天地老生涯惟尚箬¶蓑迂旋拈新月為香餌乘興東流釣上湖」
#+END_VERSE
¶

** 道霖號牧雨¶

#+BEGIN_VERSE
「　艸鞋無耳笠無繫牧雨翻雲到海隅昨被東風飄一¶滴無端狼籍在天涯」
#+END_VERSE
¶

** 風菊¶

#+BEGIN_VERSE
「　醉倚籬根逸興賒披金戛玉碧天斜馨香不喜零星¶潑無奈風聲漏泄他」
#+END_VERSE
¶

** 送完白禪人之龍淵¶

#+BEGIN_VERSE
「　參禪何必擇師嚴務在臨風解解黏活捉白拈招款¶去從教千古受人嫌」
#+END_VERSE
¶

** 送醉月禪人之龍淵¶

#+BEGIN_VERSE
「　千箇山頭萬箇井布帆日飽向南開丟篙劄入蒼龍¶穴直取頷珠拂袖來」
#+END_VERSE
¶

** 送醉雲禪人之龍淵¶

#+BEGIN_VERSE
「　閱盡南天四百洲耳邊聲色狀如牛杖藜一戲龍淵¶水萬浪千波悉點頭」
#+END_VERSE
¶

** 悼芥山禪人¶

#+BEGIN_VERSE
「　終南千頃月錯落亂煙中溪斷雲移補山迴綠掃空¶窮猿啼古木卒雨怒秋風不負鉗鎚令遲余過浙東」
#+END_VERSE
¶

** 示耕雲禪人¶

#+BEGIN_VERSE
「　萬里挂雲瓢全身戰海潮兩肩煙雨色半節汗衣焦¶徑曲秋風直笻翻白露挑主賓前一句活卓自今朝」
#+END_VERSE
¶

** 懷雪臂法兄和尚¶

#+BEGIN_VERSE
「　去國十千里東吳一老農疏狂生海岸清韻落芙蓉¶玉露承雙桂金城遶萬峰倦眠橫一钁山月照孤松」
#+END_VERSE
¶

** 送旨白禪人還蜀¶

#+BEGIN_VERSE
「　萬山攔不住隻影荷詩囊冷澹風如箭清新月似航¶吳音雖漸曉蜀語覺能香灑墨聊為贈歸呈雙桂堂」
#+END_VERSE
¶

** 示月聲行者
<pb:KR6q0415_J_009-0344c>¶

#+BEGIN_VERSE
「　笠荷瀟湘雨巾瓶已二秋信乎身外物偏以佛為讎¶何日風生腋分雲月一鉤軍持衣缽事遮莫惑東甌」
#+END_VERSE
¶

** 子修高居士參父母未生前求偈¶

#+BEGIN_VERSE
「　父母未生前迢迢露遠山雲飛千嶂落月入一溪灣¶語默嫌蹊徑親疏隔間關欲明端的句思索返成慳」
#+END_VERSE
¶

** 雪中送省文法師請藏還襄之淨信菴(有序)¶

法師貪盡諸方香餌惟不肯直犯當頭卻將末¶
後一令歸罪瞿曇泛一葉輕舟親來紫柏院收¶
拾許多骨董想是要去換卻那一夥人底鼻孔¶
然此骨董靜則填溝塞壑動則潑地坌天束裝¶
之餘欲不佞一韻以助歸帆二為余與老瞿曇¶
曾有三千年外楚遊之約信或不爽脫有一粥¶
之緣因掃雪研煤擘窠書於簡端。¶

#+BEGIN_VERSE
「　是日何緣故散花金春玉屑自矜奢天教銀色揮三¶楚地布琉璃絕點霞法藏滿蓬推淨信虛空為鼓倩¶誰撾君今佩去瀟湘上半打牛兮半打車」
#+END_VERSE
¶

** 讀石者朱護法淨土問¶

#+BEGIN_VERSE
「　讀公百八問無水不成溪淨穢誰供現繁興露所思¶心清名極樂性見號相知道者合如是終朝弗即離」
#+END_VERSE
¶

** 禮定光佛¶

#+BEGIN_VERSE
「　方水遶毘盧山光出定初艸鞋龜覆背劫火樹為廬¶一句隨他語終朝作佛呼神機悉已露不必問成都」
#+END_VERSE
¶

** 寄懶生首座¶

#+BEGIN_VERSE
「　豆子山前客譁聲落漢中喝雲翻霹靂棒雨灑蠶叢¶法幔遮天地機橫覺海空信知千里外拍拍令相通」
#+END_VERSE
¶

** 寄端鼻書記¶

#+BEGIN_VERSE
「　蠶叢山下水滴滴乃龍泉巖吐松千尺風敲月一聯¶服膺追往古清韻祖燈懸一钁酬恩畢何勞更說禪」
#+END_VERSE
¶

** 送井覷侄¶

#+BEGIN_VERSE
「　腰包卷太陽竹杖倚天長足底煙橫密襟分艸自香
<pb:KR6q0415_J_009-0345a>¶頻瞠雙佛眼到處見山光忽對嘉陵月雲歸斗粟堂」
#+END_VERSE
¶

** 正宗監寺¶

#+BEGIN_VERSE
「　報汝參禪士寒圍火一爐別無多伎倆即此是工夫¶啜粥饒饑骨噇眠養病軀清狂蕭灑處弗敢向人書」
#+END_VERSE
¶

** 送橫眉孫¶

#+BEGIN_VERSE
「　既任千觔擔方名血氣男衲長垂四海天大便為菴¶處處雲從雨巍巍默即談箬兒一戴上滿袖是煙嵐」
#+END_VERSE
¶

** 壽偶菴知藏¶

#+BEGIN_VERSE
「　本是同鄉叟奇逢上下季情無非謂斷性定懶談禪¶所以稱耆艾因之號大全春燒風轉綠子壽又重添」
#+END_VERSE
¶

** 若千汪護法(諱毓珍)¶

#+BEGIN_VERSE
「　從今信得及無一物非官若此超方便何曾有易難¶三冬飛閃電六月降霜寒秖為橫機捷閒忙以自安」
#+END_VERSE
¶

** 復吉人梁梓州(諱泰來)¶

#+BEGIN_VERSE
「　既云曉法塵何必問來人解路終成客鋒芒乃自心¶鄉談打未了賓主劃然分覿面猛省去推開不二門」
#+END_VERSE
¶

** 送菊溪王府尹(諱玉生)¶

#+BEGIN_VERSE
「　適晤忽言別重逢且待緣他山皆固有我國頗安然¶鞭起陝府牛書銜寶朗猿臨機留玉帶千古鎮眉巔¶句裏藏鋒事金湯幸作家揚眉即便是舉步更無差¶坦率風開物詩豪月吐華於中親切旨綠袖滿煙霞¶袖拂錦江月神機獨占先諸方泥滑滑箇裏路乾乾¶雲擁馬蹄上風隨鞭影旋縱橫無礙智麈尾對誰談¶執事正旁午其如鋒利何牧民通佛意臨政半禪河¶浴日兼天洗垂簾養太和絲毫不肯忽故爾號檀那¶四海中游戲心恬浪亦恬布帆開古岸水鏡展初奩¶機下神如虎文中玅似蟾蘆花明月裏贏得幾回拈¶雲山舊衲衣沒箇丈夫披張怯膩塵厚李嫌鍼線稀¶從來弗曬眼一任野風吹輕重合如是餘乘那得知¶人生百歲滿不放片時閒喫飯穿衣去迎賓待客還
<pb:KR6q0415_J_009-0345b>¶良知隨使喚日用返成慳更有同風者門開面面山¶縱觀天上日心已在途中秖為明朝遠聊抒今日衷¶不隨風力轉那借指南通聖箭此枝去端端透九重¶馬師詰老龐一口吸西江身是莊嚴國心為智慧幢¶用行雖有二動靜了無雙皎潔明如日秋清見大方¶白曉立階前西風拂面寒客星躔北斗語笑出闌干¶一上長安道母嫌入眼繁靈山分袂處從不間毫端」
#+END_VERSE
¶

** 秋日吟¶

#+BEGIN_VERSE
「　一住駟馬橋兩見溪艸郁信知上界雲原出自幽谷¶撥霧聽秋風倚藤看修竹婆娑樹葉邊蟾影吸秋露」
#+END_VERSE
¶

** 次餘菴郭憲臺¶

#+BEGIN_VERSE
「　宦遊稱大隱愛物喜淹留比有安閒法從教萬壑秋¶神清期淨土見極始昂頭即此歸方寸端然月一樓¶茅結松煙下怡然世外情齁鼾和谷應出入傍雲行¶不覺秋風作疑為樵牧聲容光東嶺上添日在浮生」
#+END_VERSE
¶

** 漁樵耕讀畫¶

#+BEGIN_VERSE
「　櫂入滄浪最上流鉤頭惟務得嘉虯而今大戰洪波¶裏帶月和龍一併收」
#+END_VERSE
¶

#+BEGIN_VERSE
「　芒鞋鈯斧入深林活斫香柴滿翠岑擔向街前叉手¶立和擔賣與箇知音」
#+END_VERSE
¶

#+BEGIN_VERSE
「　頻飛鐵钁墾山阿萬壑千疄盡鏤過絕頂些兒輕動¶著千金何啻一鋤多」
#+END_VERSE
¶

#+BEGIN_VERSE
「　程途不立箇工夫讀盡人間萬卷書至於文不加點¶處一操直取狀元符」
#+END_VERSE
¶

** 龍隱潭¶

#+BEGIN_VERSE
「　韜光晦跡在高巒四野情雲盡伏瞻欲隱彌彰無固¶必千尋煙浪卷山前」
#+END_VERSE
¶

** 響石¶

#+BEGIN_VERSE
「　拳石孤堆臥徑深惟將一曲隱崚岑等閒敲出無情¶調為要時人識此音」
#+END_VERSE

<pb:KR6q0415_J_009-0345c>¶

** 汀聲¶

#+BEGIN_VERSE
「　兩岸沙禽笑轉生伶仃跌落為誰傾溪咽何必多饒¶舌彈壓江淮祇一聲」
#+END_VERSE
¶

** 野笛¶

#+BEGIN_VERSE
「　淺壑雲邊一牧兒仍將麥笛逆風吹疏狂不與騷人¶共拍拍輕清秖自知」
#+END_VERSE
¶

** 紙窗鳴¶

#+BEGIN_VERSE
「　日午登高望更便風呼窗紙聽來賢分明一操無絃¶調撫掌輕酬莫浪傳」
#+END_VERSE
¶

** 山居¶

#+BEGIN_VERSE
「　毿毿茅舍枕煙霞坐斷千岐興轉賒折腳鐺支三箇¶石煮茗烹雪笑三巴」
#+END_VERSE
¶

#+BEGIN_VERSE
「　團圞口缽自天然氣量洪深絕正偏一任風吹并日¶炙瑩明不改色長年」
#+END_VERSE
¶

#+BEGIN_VERSE
「　新修茅屋懶遮欄石老林幽半錯煙掃地野眠雲共¶宿了無佛法與人傳」
#+END_VERSE
¶

** 月印山大冶侄請題¶

#+BEGIN_VERSE
「　峰晴萬里接扶搖一鏡初懸在碧霄任是千江澄到¶底無如此際印山高」
#+END_VERSE
¶

** 贈休菴律主移居¶

#+BEGIN_VERSE
「　瓶簪初菊正芳菲為發黃梅第一機無限馨香濃欲¶滴和煙帶露載蜂飛」
#+END_VERSE
¶

** 偕友蒼兄金陵湖邊對月¶

#+BEGIN_VERSE
「　夜雨初晴上小樓窗飛雲落九天悠我來獨弄長干¶月釣得山頭兩岸浮」
#+END_VERSE
¶

** 廬山寶樹¶

#+BEGIN_VERSE
「　一千二百歲離披風滿匡廬綠滿溪初夏雨餘雲半¶醉長柯獨指萬山低」
#+END_VERSE
¶

** 贈雲霧山天然律主¶

#+BEGIN_VERSE
「　霜花不為風吹白曉谷常因翠掃香嶺上一輪懸木
<pb:KR6q0415_J_009-0346a>¶末千山萬水盡文章」
#+END_VERSE
¶

** 偕獨冠弟登黃鶴樓¶

#+BEGIN_VERSE
「　廿載三登黃鶴樓雲嬌風嫩楚天秋月牙唼碎東山¶霧曲為純陽搭一鉤」
#+END_VERSE
¶

** 別奏凱陳俠士¶

#+BEGIN_VERSE
「　紅巖洞口氣雄雄霜雪玄披感慨中秖為前途多少¶路離鞭擊出萬山風」
#+END_VERSE
¶

** 鴈宕¶

#+BEGIN_VERSE
「　閱盡巑岏十八峰尋聲高步澹煙中樵驚石寒雲抽¶筍瀑布如鞭打亂風」
#+END_VERSE
¶

** 贈廣田駱成衣¶

#+BEGIN_VERSE
「　子能善識虛空體萬道煙霞取次來直下不教鍼線¶露當風一段為誰裁」
#+END_VERSE
¶

** 號權宰韓茂才(諱大任)¶

#+BEGIN_VERSE
「　晴初山色湧如濤中有文峰插碧霄紫氣不凡充盛¶世箕裘聲勢在今朝」
#+END_VERSE
¶

** 雨遊北巖洞¶

#+BEGIN_VERSE
「　鞭風挈雨上高臺別是乾坤合未開天造石門斜徑¶曲泉飛香雪散花來」
#+END_VERSE

<pb:KR6q0415_J_009-0346b>¶

