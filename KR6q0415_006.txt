#-*- mode: mandoku-view; -*-
#+DATE: 2015-08-30 21:51:37.224516
#+TITLE: 昭覺丈雪醉禪師語錄
#+PROPERTY: CBETA_ID J27nB194
#+PROPERTY: ID KR6q0415
#+PROPERTY: SOURCE Jiaxing Canon Vol. 27, No. B194
#+PROPERTY: VOL 27
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0415_J_006-0330a> 
#+PROPERTY: JUAN 6

 昭覺丈雪醉禪師語錄卷第六¶
嗣法門人徹巖等編¶

頌古¶

「世尊拈花。」¶

【口難開處隨拈起百萬人天盡見矣金色頭陀不在¶
行橫身落他圈繢裏。】¶

「臨濟棒。」¶

【三頓白棒打成一片猶不知非更去討碗及乎撞著¶
老婆禪費盡人家煤炭。】¶

「南泉斬貓。」¶

【霜刀截斷活貓兒血濺梵天誰箇知縱戴艸鞋相救¶
得已遲八刻用奚為。】¶

「靈雲桃花。」¶

【山花簇簇葉前燒引得遊蜂逐日刁不是阿郎親一¶
見盡形狼藉在荒郊。】¶

「高峰枕子。」¶

【無夢無想主何處銀山鐵壁勢崔巉翻身推出枕頭¶
子打壞叢林一塊磚。】¶

「百丈耳聾。」¶

【龜毛拂挂繩床角土佛蛇心話即離霹靂一聲天地¶
渙頂門突出五須彌。】¶

「南泉萬物一體話。」¶

【山空谷應速海闊浪來遲舌底無骨兮如夢幻相似¶
眼裏有筋兮抱橋柱澡洗水牯牛太風流山悠悠更¶
水悠悠。】¶

「僧問六祖黃梅意旨是甚麼人得祖云會佛法¶
人得僧云和尚還得否祖云不得僧云為甚不¶
得祖云我不會佛法。」¶

【山崩海裂風清月白不會佛法刀刀見血舌頭無骨¶
眼無筋千古萬古白拈賊。】
<pb:KR6q0415_J_006-0330b>¶

「僧問雲門佛法如水中月是不門云清波無透¶
路僧云和尚從何得門云再問復何來僧云便¶
恁麼去時如何門云重疊關山。」¶

【澄清絕點萬象交輝百花競放兮春風遞信箭鋒相¶
拄兮石火難移去去復何從山重重又水重重。】¶

「女子出定。」¶

【出得出不得花劈作兩橛女子與瞿曇眼裏迸鮮血¶
艸窠走出黃腰貍活活證龜成鱉。】¶

「僧問雲門如何是一大時教門云對一說。」¶

【量才補職相體裁衣翻手覆手應機逗機對一說太¶
崎嶇光明殿前雲水路鐵眼銅睛失卻伊。】¶

「僧問雲門不是目前機亦非目前事時如何門¶
云倒一說。」¶

【以鏡照鏡似空合空平雲臥岫動樹流風倒一說劈¶
箭急萬仞須彌非壁立。】¶

「溈山問仰山天寒入寒仰云大家在者裏溈云¶
何不直說仰云適纔也不曲和尚如何溈云且¶
須隨流。」¶

【漠漠嚴霜徹骨寒普天率土悟生緣長安凍殺人無¶
數幾箇隨流寓意便。】¶

「九峰不肯首座。」¶

【數年海外估婆娑瑪瑙珊瑚滿載過將岸不因鯨掣¶
浪和舟帶月葬洪波。】¶

「大顛擯首座。」¶

【一條禿木兩人舁舁去舁來汗漬衣屋遠路長天黑¶
了各人拖了一身泥。】¶

「天龍一指俱胝有省。」¶

【數載山頭赤骨歷漫天富貴無人及忽焉猛虎出林¶
來百唼通身血滴滴。】¶

「婆子燒菴。」
<pb:KR6q0415_J_006-0330c>¶

【山色榮枯幾度分耽幽泉石野情生雄風猛雨忽焉¶
至換卻許多人眼睛。】¶

「洞山寒暑。」¶

【應時及節奮天威逼得時人鼓是非脫或隴頭春色¶
動枯樁爆也報阿誰。】¶

「犀牛扇。」¶

【叫一聲來應一聲官錢私債盡還伸縱觀秖有黎牛¶
隻毛色青青氣未登。】¶

「船子為夾山。」¶

【一生不住弄鉤頭忽遇金鱗水上浮吐吐吞吞剛點¶
首和舟覆卻絕冤讎。】¶

「南泉三不是。」¶

【不是心兮不是佛不是物兮是甚麼到頭山月落前¶
溪天將夫子為木鐸。】¶

「外道問佛有無。」¶

【春適晴明曝曬宜皎然灼破野狐機荊門雁去三千¶
里羸鶴翩翩舞落暉。】¶

「不起一念須彌山。」¶

【四衢道杳何條直眼底風煙各見招弗起一絲猶是¶
弊天長海闊路迢遙。】¶

「風旛話。」¶

【盲龜跛鱉解逃禪漁父舟頭爭論便停棹漫將輕註¶
腳沙寒無地可鑽研。】¶

「見見之時見非是見見猶離見見不能及。」¶

【見不及處見何賒滿園競放桃李花當風卓出眼中¶
屑獨許靈雲是作家。】¶

「臨濟叱三聖瞎驢。」¶

【擬將一語定乾坤撞著瞎驢折半觔公有幾多正法¶
眼滅吾宗者是其人。】¶

「三聖透網金鱗。」
<pb:KR6q0415_J_006-0331a>¶

【涌身將謂騰霄漢一躍胡為陷阱中再擬風雲相送¶
去水乾波盡困泥融。】¶

「楊岐僧問少林面壁意旨如何岐云西天人不¶
會唐言。」¶

【客無買賣日如愚自把胭脂面上泥此貨不堪行市¶
眼招牌錯挂在楊岐。】¶

「九年面壁。」¶

【藏卻面孔疊卻眉語言不合正堪為九年露盡靈山¶
醜卻被通司說是時。】¶

「法眼因僧問如何是佛師云汝是慧超。」¶

【跌宕之言如墾土掘出南天白玉劍提起從教四海¶
清千妖百怪藏無竄。】¶

「雪竇改船子漁父頌夜靜水寒魚不餌滿船載¶
得月明歸。」¶

【簇簇浪花卷玉風翻然蹉過打魚翁蘆花外有鉤竿¶
客活捉將來入彀中。】¶

「乾屎橛。」¶

【如何是佛乾屎橛多少人將作話傳俱胝藏身於一¶
指靈雲見盡在花邊。】¶

「無縫塔。」¶

【層級玲瓏岌崿然摩風挂月勢參天曙光遙燭琉璃¶
殿影射潭湘刺九泉。】¶

「維摩默然。」¶

【銀河滾滾浪晴花杲日行空印碧沙萬派歸源無等¶
匹漫將杜口喪毘耶。】¶

「十智同真。」¶

【十智同真語默玄風鍼雨線補寒煙採花不摭花中¶
實版齒生毛春正妍。】¶

「萬法歸一。」¶

【一歸何處發一問太末蟲銜須彌走撞著蠛蠓質面
<pb:KR6q0415_J_006-0331b>¶
前連末和山吞在口。】¶

「非佛非心。」¶

【蘆花帶雪覆煙輕萬象晴明一色吞無影樹頭風浩¶
浩不萌枝上月撐撐。】¶

「即心即佛。」¶

【日斜風靜冷煙浮絕點澄溟月一鉤瓦礫石頭齊合¶
掌黃金失色悶愀愀。】¶

「黃龍三關。」¶

【我手何似佛手逢人劈面一摟忽焉前後際斷便作¶
獅子哮吼。¶

我腳何似驢腳踏著死蛇解活走向百萬眾前步步¶
秦時𨍏轢。¶

人人有箇生緣墾土耕煙種田捉敗金烏玉兔與我¶
牛兒共欄。】¶

「臨濟四喝。」¶

【一喝金剛劍用時伏尸萬里絕妍媸停機已涉鋒芒¶
疾炯炯寒光匝地施。¶

一喝金毛踞地來風行艸偃靠如柴狐狼野干藏無¶
地窠臼從教盡淨灰。¶

一喝探竿影艸裏須知好惡如冰履普天率土悟生¶
緣背笛豈同雪曲矣。¶

一喝不作一喝用桑上出漿柳上中古今三世不變¶
常毘嵐風起黃河凍。】¶

「和牧牛頌。」¶

【惡癩風神日吼哮家山不住轉途遙斷雲每對煙波¶
說一步一聲犯我苗。¶

無邊風韻一機穿頭角纔伸便辣鞭幸爾山童多意¶
氣全身輸與手中牽。¶

牧兒款款事驅馳挽著眉毛不放隨念未生前時照¶
管神機廓徹始忘疲。
<pb:KR6q0415_J_006-0331c>¶

輕輕拶著便回頭是甚麼時肯放柔首尾四蹄俱露¶
了聖名凡號敢稽留。¶

日日時時水艸邊橫三豎四在當然功勛縱有千斤¶
力難表明明一著牽。¶

家邦平怗自如如萬別千差弗敢拘掃石野眠松月¶
下飽山飽水樂無餘。¶

極目天涯一曲中人牛觸處艸茸茸雨餘麥笛雲中¶
落萬紫千紅絕淡濃。¶

無邊清韻一光中孰謂人牛體一同迥迥神機通莫¶
測煙蓑雨笠挂雲東。¶

一漚未發實安然枕石高眠碧漢間百艸頭邊懸日¶
月牛兒常自掩松關。¶

人牛盡淨露真蹤炯炯寒光射太空無限新風彌宇¶
宙參參秀氣吐玄叢。】¶

「和天封禪師蜜蜂頌。」¶

【遊戲園中善見機營營弗肯事空歸去來自有沖天¶
翼不藉東風力御飛。¶

利害久矣播天涯一段精忠隸晚衙道合君臣忘彼¶
此打風打雨自成家。¶

自在遊行出沒時全機縱奪絕支離春心一片收歸¶
去色色天然滿肚脾。¶

廝風廝雨日舒光只為分明反著忙觸犯慣能行正¶
令尾鞭一劄勾承當。¶

一家一計室枯桐心眼圓明觸處通摭盡五湖英秀¶
色堂堂獨耀義天紅。】¶

贊¶

初祖贊¶

#+BEGIN_VERSE
「　纔入境來自像自得若非梁皇眼裏有筋幾成一場¶敗闕折葦渡江風力難測弗識阿誰運蹇時乖撞著¶你者活賊咄
#+END_VERSE
」
<pb:KR6q0415_J_006-0332a>¶

#+BEGIN_VERSE
「　扣眉窊眼其嘴如鑿佛心天子怎被你惑雖得一葦¶之風流不無打溼兩隻腳而今撞著不肖兒研起墨¶水驀而潑
#+END_VERSE
」¶

#+BEGIN_VERSE
「　聳起箇肩都起箇嘴打起精神捏甚麼鬼擬來陷平¶人人且不然你轉折一枝蘆濫在晴江裏分皮分髓¶許多般也是颼風吹暮葦
#+END_VERSE
」¶

面壁像(晴浪上座請)¶

#+BEGIN_VERSE
「　沒廉沒恥掉臉掉嘴伎倆盡淨分皮分髓無面見我¶中華人長年覷此石壁子
#+END_VERSE
」¶

巖間真武(臥雲羽士請)¶

#+BEGIN_VERSE
「　枯松下倚巖根披頭散髮一箇全真收得八兩失卻¶半觔若得齊顛一秤稱只須抹過定盤星
#+END_VERSE
」¶

自贊¶

#+BEGIN_VERSE
「　頭髮髼鬆腳踏實地人情不通佛法不會問著祖意¶西來一頓棒頭亂劈等閒結下驢年冤不知何日而¶解矣
#+END_VERSE
」¶

#+BEGIN_VERSE
「　邪正不分有無不立拄杖抬捺虛空粉碎直切為人¶了沒巴鼻殺活全施孤硬無敵呵呵若非大白牛山¶幾乎安頓不得你
#+END_VERSE
」¶

#+BEGIN_VERSE
「　四十餘季箇賊做到今日不歇逄人生擒活捉不愛¶剪綹刷白沿途過橋拆橋孰肯以楔出楔惟我大白¶牛兒日日耕風茁月
#+END_VERSE
」¶

又(懶石聆維那請)¶

#+BEGIN_VERSE
「　打人打不歇罵人罵教徹只樣生笨貨那得有機括¶一笠冠三秦半瓢盛錦國臨濟好家私盡被伊漏洩¶說與漢南懶石公莫道老僧在吳越
#+END_VERSE
」¶

又(耨雲實維那請)¶

#+BEGIN_VERSE
「　你是丈和尚那二十餘年覓你起處不得即今驀拶¶相逢南海岸東塔頭將謂有多少奇特原來是萬峰¶堂裏鞋套不上太白山頂刺破腳指底川老蜀既是
<pb:KR6q0415_J_006-0332b>¶我馬簸箕三十五代之孫為什麼猶有者箇影子聻
#+END_VERSE
」¶

又(佛冤綱西堂請)¶

#+BEGIN_VERSE
「　一榻蕭然全身已露受靈山記欠人天福從不會與¶人打葛藤直掀翻佛祖舊窠窟硬糾糾似峨眉峰頂¶倚天殘雪逼人寒活卓卓如碧海波中怒濆洪濤堆¶紫玉吾尚不知其何自而來怎肯作分皮分髓之惡¶禿
#+END_VERSE
」¶

又(補石冶侍者請)¶

#+BEGIN_VERSE
「　者箇阿師年將半百慣入魔宮善遊虎穴疏通滹沱¶潮翻太白扭人天鼻削虛空舌按定當頭乾坤失色¶夫是為之巫峰嫡骨宗門作春秋之客
#+END_VERSE
」¶

又(風寶高維那請)¶

#+BEGIN_VERSE
「　眼裏有筋耳上無文生成倔彊不順人情拄德山棒¶便打德山不會末后句用臨濟喝不肯臨濟立無位¶真人恁諸方塞滿佛雲祖雨到者漢手裏一并活擒¶非為丈雪陳閑管總是將平報不平
#+END_VERSE
」¶

又(不會法監院請)¶

#+BEGIN_VERSE
「　弗通世情輸你者漢一味據令而行用出全沒畔岸¶倒披三玄戈甲翻卻死生舊案白眉白眼使人著忙¶黑心黑腸餘機盡換惡辣不肯人處惟憑此風若是¶佛法二字三生六十劫猶未夢見
#+END_VERSE
」¶

又(雨樹愚監院請)¶

#+BEGIN_VERSE
「　初會似相知久而認不得沒情面底物從來人希識¶住在今世門頭五十季拈起那邊事兒全不會等閒¶撾一把撒一把毒惡殺青有時截半邊留半邊何處¶不是無端被長髭頭陀冷眼覷著持上巫峰放些喝¶風罵雨之氣息
#+END_VERSE
」¶

又(端鼻萬書記請)¶

#+BEGIN_VERSE
「　釘嘴鐵舌河目童睛拈龜毛拂如金剛劍觸其鋩者¶奮斬不平直下令人脫灑無容更立一塵憑陵微笑
<pb:KR6q0415_J_006-0332c>¶兮狼心虎膽形神鋒利兮移換乾坤佛祖都來納降¶款從教性命兩無存
#+END_VERSE
」¶

又(懶生昇維那請)¶

#+BEGIN_VERSE
「　機如掣電口似盤傾開飯店於蠶叢屠龍烹鳳納方¶來於秦國膾兕燒豻喝下乾坤陡黑機前白浪滔天¶秖如罵人打人不歇之色此句如何以傳
#+END_VERSE
」¶

又(月幢了首座請)¶

#+BEGIN_VERSE
「　坐如山行如虎惡辣異常黑風黑雨不立朕兆兮拄¶丈一條雷奔電掃兮其機如此把斷要津五十季鐵¶面驗人直到底幢公今請上雲南八複羅裙掃天地
#+END_VERSE
」¶

又(哉生聞西堂請)¶

#+BEGIN_VERSE
「　咄你得與麼沒情面愛移換人家舊窠窟鬧處喜捺¶頭冷處不肯做大洋海邊賣水終南山上逐鹿拈起¶七尺烏藤云是秦時𨍏轢
#+END_VERSE
」¶

天童密師翁像贊(瑞吾王居士請)¶

#+BEGIN_VERSE
「　桐棺山頂樵吸盡龍池水一笑震天涯顒顒欽海宇¶教人不立廉纖卻又拄根楖栗尋常打雨敲風佛祖¶迴避不及堂堂六坐道場用處全沒巴鼻七十七載¶踞海東萬派流芳天地窄
#+END_VERSE
」¶

本師破老和尚像贊¶

#+BEGIN_VERSE
「　九坐道場風清月皎觸著磕著令人便飽棒下翻身¶無處尋討六十年來料掉不少收拾群機雷奔電掃¶惡辣鉗鎚萬國聞無絃琴曲秖一操
#+END_VERSE
」¶

又¶

#+BEGIN_VERSE
「　康氏金粟飽飫一肚臨機毒惡人天恍忽有時與九¶曜七星結物外之友有時隄巫峰三峽為魚龍之窟¶活埋峨眉一路人單拈惟唱巴歌曲至於成佛作祖¶底事從來誓不肯做
#+END_VERSE
」¶

箬菴和上同江天還松下酌茗圖¶

#+BEGIN_VERSE
「　日移水石賺清機把茗長吁萬象輝樹下師資緣會
<pb:KR6q0415_J_006-0333a>¶句松濤驚冷露沾衣
#+END_VERSE
」¶

重慶酉陽司象崖法兄和上像(牧雨上座請)¶

#+BEGIN_VERSE
「　蜀山三十載慎獨不相逢弟適來吳越兄仍過海東¶名聞追錦水聲價貫芙蓉辛卯七月十有詩曾輓公¶今如不記得再題上一通
#+END_VERSE
」¶

白法師像¶

#+BEGIN_VERSE
「　壁觀阿挨日過八十三季無露圭角主般若堂於楞¶嚴如護目中之珠變華嚴像於福城似受靈山之託¶等閒露頂坐巖厂杖頭捏定風生握斷海山川活卓¶卓
#+END_VERSE
」¶

紫柏院福林禪師像¶

#+BEGIN_VERSE
「　碧落風前科頭箕踞青松白石友煙弄雲就裏些些¶快活從不輕示於人寒巖獨處無多子岸谷風回紫¶柏林
#+END_VERSE
」¶

題人牛合睡圖¶

#+BEGIN_VERSE
「　拋下鞭繩橫眠幽麓無榮辱干懷醉煙霞風骨佛祖¶田園兮荒衾枕天地兮獨清操氣可動坤維惟恐青¶山留不住
#+END_VERSE
」¶

達也聞法師像¶

#+BEGIN_VERSE
「　達也聞法師年方廿七坐喜弘龍樹風翻受具宗縛¶出他知見案頓入無生國示寂於臺山大似登雲鶴¶問子安身句虹涇橋之北
#+END_VERSE
」¶

題思白董太史山水圖¶

#+BEGIN_VERSE
「　玉指尖頭點出太平溝壑七尺軀裏懷藏亂世溪山¶曩予三過吳門恨未一面今讀公之詩以鬆爽閱公¶之畫以清澹然風雅凌夷欺青壓白不下蘇眉山張¶無垢惟苦不遇鐵面衲子當頭一拶淪溺在騷人隊¶裏衒賣胸襟流而亡返不知何日始記得話頭也
#+END_VERSE
」¶

東塔清白兄行樂圖¶

#+BEGIN_VERSE
「　天有慶雲也而自不知其色以奪倫地有伯樂也而
<pb:KR6q0415_J_006-0333b>¶自不知其氣以蓋世今清白兄自蜀入吳已三十載¶參禪而不被禪迷習教而不受教縛優游於南海岸¶東塔頭煮月燒枯嘯傲自適真巫峰一代奇男子也¶是為序
#+END_VERSE
」¶

題行孚吳道人輪珠念佛圖¶

#+BEGIN_VERSE
「　如問春秋多少但只晝夜百八靠定如意須彌鎮日¶輪番指掐不師賣餅於灃陽不學臺山之路下不重¶提藍之風流不作燒菴之道者六十七年本色為人¶志不喜裝模作樣
#+END_VERSE
」¶

白法師竹間行樂圖¶

#+BEGIN_VERSE
「　者箇老阿師居然多氣志將紫柏大師一座千觔擔¶兒肩任二十餘稔偶焉歇在亂竹堆中稍換口氣
#+END_VERSE
」¶

歡喜如來像¶

#+BEGIN_VERSE
「　歡喜如來玅相殊亂雲堆裏結跏趺不因丈雪曾相¶識幾被人疑作畫圖
#+END_VERSE
」¶

縫像瞿曇¶

#+BEGIN_VERSE
「　你從何處來卻坐在者裏若非醉頭陀人都錯認你¶紅亦非硃砂白亦非關紙巍巍獨踞寶花臺無限清¶風動地起
#+END_VERSE
」¶

觀音小像¶

#+BEGIN_VERSE
「　咄你又在者裏簸弄人家男女曩者屠牛腎惑亂於¶蘇杭剖蛤腹贊歎於唐皇與瓦礫和其光與艸木爭¶其香將謂賣弄清風調殊知徹底亞郎當
#+END_VERSE
」¶

十八羅漢像(遂寧上人請)¶

#+BEGIN_VERSE
「　者夥沒量阿師出入全無道理踢碎那畔空腔遊戲¶山石間裏伎倆弄盡萬端濟得甚麼邊事太平風味¶男兒作人何故如此
#+END_VERSE
」¶

達磨小像¶

#+BEGIN_VERSE
「　今日秖樣嚴寒你猶打箇赤腳總為不知時節所以¶令人塗抹
#+END_VERSE
」
<pb:KR6q0415_J_006-0333c>¶

天童密師翁像¶

#+BEGIN_VERSE
「　髮立如鶴面冷似鐵捏條拄杖打人不歇凌滅臨濟¶正宗唾罵少林髓得神機如雷震泉湧惡辣似奔濤¶噴雪帶累衲僧十二人塞滿乾坤無縫罅
#+END_VERSE
」¶

林野法叔像(牧雨法侄請)¶

#+BEGIN_VERSE
「　眉分八字髯無二色訶釋迦發言欠遜去人眼睛裏¶撒沙笑達磨不會說禪謂子得安心之訣率常噴一¶唾聲東海萬丈之波等閒豎一拳碎虛空作七八橛¶平生行事不依時所以稱作白拈賊
#+END_VERSE
」¶

二隱法兄和尚像(牧雨法侄請)¶

#+BEGIN_VERSE
「　法兄謐和尚一出峽來冰凌上行劍刃上走撥亂四¶海煙塵扭碎一雙鼻孔末後覆船於龍淵以笠為杯¶渡又不知要造何等事業與往來人作窩窟幸牧雨¶法侄善別機宜多識時務繪頂像於三秦作西川一¶古佛
#+END_VERSE
」¶

懶首座像(法孫橫眉請)¶

#+BEGIN_VERSE
「　東海於菟南山白額秖論殺人母問耳缺不惟具短¶血之能且有退衣之德肉醉終南第一峰應知天上¶無二月
#+END_VERSE
」¶

雨西堂像(非所禪人請)¶

#+BEGIN_VERSE
「　鬚長髮短神清氣大眉稜有罅兮辱在獅子群中舌¶頭無骨兮鋒芒其利如鑿收得福城雲總不露圭角¶倒提拄杖似太阿佛魔都來一按過
#+END_VERSE
」¶

密言律主像¶

#+BEGIN_VERSE
「　缽盛沔水衣覆漢南秖論龍伏虎伏不問佛來魔來¶師承大亮兮穿庾嶺提不起之物影遺海會兮倣飲¶光抱金襴之材秋風妒菊戒月高篩如問春秋多少¶晝夜一百八欲識阿師面目堂堂獨露者誰本是西¶川一古佛留與興元作法錐
#+END_VERSE
」¶

彌勒寺興安大德像(朗如禪人請)
<pb:KR6q0415_J_006-0334a>¶

#+BEGIN_VERSE
「　季將六十有七做事全無固必繪頂像於簡端漏洩¶威音大義有時種竹栽松為坎離之界牆有時接石¶為橋作度牛度馬之佛事等閒豎一艸成慈氏之園¶偶焉煮白雨結龍華勝會此照付與朗如孫供到彌¶勒下生去
#+END_VERSE
」¶

邵窩莊汝揚像¶

#+BEGIN_VERSE
「　頭戴方巾手持白拂坐箇蒲團全身太露呵呵好箇¶老維摩一生家業藏得與麼堅固
#+END_VERSE
」¶

分燈¶

溪聲道元¶

#+BEGIN_VERSE
「　法法法無生無生法法無付汝無生法生無法亦無
#+END_VERSE
」¶

月幢徹了¶

#+BEGIN_VERSE
「　臨濟窟中獅子子爪牙備伏山之屯等閑放出天涯¶去吼震山河劫外春
#+END_VERSE
」¶

端鼻圓萬¶

#+BEGIN_VERSE
「　春風騎馬過寒江子夜雞啼雪上霜寄一音與簸箕¶匠長松竟日正朝陽
#+END_VERSE
」¶

懶生徹昇¶

#+BEGIN_VERSE
「　霜月照人寒徹骨琉璃水結一溪冰夜來東壁打西¶壁故放闍黎出孟津
#+END_VERSE
」¶

大憨印我¶

#+BEGIN_VERSE
「　瘦梅含雪噴瓊花不假東風力一些白上枝頭新萬¶象馨香從此競龍蛇
#+END_VERSE
」¶

懶石覺聆¶

#+BEGIN_VERSE
「　終南山下五雲垂別有搏風一鳥飛特達慣扶羊角¶上推開碧落活天機
#+END_VERSE
」¶

雨樹行愚¶

#+BEGIN_VERSE
「　長髭頭陀頂笠還贈條拄杖上眉山橫該豎抹揮秦¶蜀露出金毛第一班
#+END_VERSE
」¶

哉生徹聞
<pb:KR6q0415_J_006-0334b>¶

#+BEGIN_VERSE
「　閒行踢出中秋月八面風生壯帝都此是老僧日用¶事逢龍拔角虎編鬚
#+END_VERSE
」¶

佛冤徹綱¶

#+BEGIN_VERSE
「　馬祖巾瓶十五載今朝綱子亦如然秖緣薦得磨磚¶勢萬仞峰頭續正傳
#+END_VERSE
」¶

半生本襄¶

#+BEGIN_VERSE
「　龜毛拂有騰龍勢兔角杖支南斗雲山水悉歸布袋¶裏昆明池上月華殷
#+END_VERSE
」¶

耨雲真實¶

#+BEGIN_VERSE
「　適來東海鯉入閬自成章掣起滔天浪春風滿大唐
#+END_VERSE
」¶

鹿門徹巖¶

#+BEGIN_VERSE
「　觀音帽子大如倚蓋覆卻坤維衝破三界千古法運¶如是傳人天眾前恁弄賣
#+END_VERSE
」¶

半月常涵¶

#+BEGIN_VERSE
「　霜華初爆瑋環材廿稔浮荒瑞色開世以井參山谷¶正風扶梁上一麟來
#+END_VERSE
」¶

問潮海嶼¶

#+BEGIN_VERSE
「　濯錦江分百億都聲揚天外語嚧蘇玄風不讓滹沱¶月香浪如綸結五湖
#+END_VERSE
」¶

佛藏道海¶

#+BEGIN_VERSE
「　祖席重興萬木浮不釐務者藏監修而今行滿功初¶竣莂汝高登第一樓
#+END_VERSE
」¶

石林道玉¶

#+BEGIN_VERSE
「　寄錫松山四稔餘竹卬慣擊人頭顱風前不許機相¶讓正眼明明爍五湖
#+END_VERSE
」¶

慎獨古德¶

#+BEGIN_VERSE
「　收機一钁隱於農遐邇荒畬烈火鎔燒出乾坤舊面¶目照天照地振吾宗
#+END_VERSE
」¶

竹浪正生¶

#+BEGIN_VERSE
「　西山積雪銀千頃東嶺濤翻萬樹松一任滄桑世改
<pb:KR6q0415_J_006-0334c>¶更搖風簸雨毒魚龍
#+END_VERSE
」¶

良玉徹宣¶

#+BEGIN_VERSE
「　拄杖一條橫開豎闢若箇相逢銀山粉碎是聖是凡¶避之不及佛祖從教立下風濟北宗風齊整肅
#+END_VERSE
」¶

無問淨徹¶

#+BEGIN_VERSE
「　落來錦水為尋師笑教當年馬簸箕不解奪他塼子¶去返薅日月在江西
#+END_VERSE
」¶

雲瑞如載¶

#+BEGIN_VERSE
「　擔簦負笈到蠶叢正值山童擊晚鐘流水高山齊側¶耳烏藤七尺活如龍
#+END_VERSE
」¶

塼鏡如皓¶

#+BEGIN_VERSE
「　烏去兔來為甚忙趁伊禪士出閒房纔伸手捲竹簾¶箔虎嘯龍吟震大唐
#+END_VERSE
」¶
¶
¶
¶
¶
¶
¶
昭覺文雪醉禪師語錄卷第六
<pb:KR6q0415_J_006-0335a>¶

